<HTML>
<HEAD>
	<META name="viewport" content="width=device-width, initial-scale=0.7">
	<LINK rel="stylesheet" type="text/css" href="/me/style.css">
	<LINK rel="shortcut icon" href="/me/favicon.png">
	<SCRIPT type="text/javascript" src="/me/common.js"></SCRIPT>
	<TITLE>GreatCorn - Пелюстки</TITLE>
</HEAD>
<BODY onload=Start()>
	<DIV class=Preview>
		<PRE>В темряву пропало все навколо,
Вогники не мерехтять здаля.
Спочивають очі, та ніколи
Не засне осквернена земля. 
		
Вже давно в собі не чую тишу,
Все палає і летять пташки.
Вітер, що розносив дим, колише
На могилі квітів пелюстки.

Вічного страждання не боюся,
Але ще ховаюсь знову й знов.
Запалю вже свічку, помолюся
За померлі волю і любов.

Не боліло б серце, я стояв би,
Як мільйони досі ще стоять.
Крізь тугу я чув лише би правду,
Я б забув манливу благодать.

Почекаю трошки, може буде
Світлая удача і добро,
Під веселе сонце вийдуть люди,
Посміхнеться радісний народ.

Може ще чекає нас майбутнє,
Може ще настане білий день...
Та не будуть на віки забуті
Ноти мертвих та німих пісень.

Я не втратив тільки ще надію,
Що все буде так як і було,
Буде мир, і ще в житті зрадію,
І покине нашу землю зло...

Але завтра стане вже сьогодні,
Пройдуть тижні, місяці й роки.
Як лежати буду вже самотній,
Вітер захитає пелюстки.</PRE>
	</DIV>
	<DIV id=description class=Description>
		<H2>Пелюстки</H2>
		<HR>
		<P><B>ФОРМА: </B>Поезія</P>
		<P><B>ЖАНР: </B>Лірика</P>
		<P><B>ТРИВАЛІСТЬ: </B>Близько 2-х хвилин</P>
		<P><B>ДАТА: </B>11.10.2022</P>
		<P><B>ЛІЦЕНЗІЯ: </B></A>Creative Commons Attribution 4.0 International License.<BR>© Євгеній Іоненко (GreatCorn), 2022-2023</P>
	</DIV>
</BODY>
</HTML>